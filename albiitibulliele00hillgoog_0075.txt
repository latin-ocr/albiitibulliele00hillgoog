ffl‘lssVl)

nec violenta suo consumpsit more Charybdis,
vel si sublimis fluctu consurgeret imo,
vel si interrupto nudaret gurgite pontum,
non violata vagi sileantur pascua Solis,
non amor et fecunda Atlantidos arva Calypsus, '
finis et erroris miseri Phaeacia tellus.
atque haee seu nostras inter sunt cognita terras,
fabula sive novum dedit his erroribus orbem,
sit labor illius, tua dum facundia, maior.

lom te non alius belli tenet aptius artes,
qua deceat tutam castris praeducere fossam,
qualiter adversos hosti defigere cervos,
quemve locum ducto melius sit claudere vallo,
fontibus ut dulces erumpat terra liquores,
’ ut facilisque tuis aditus sit et arduus hosti,
laudis et adsiduo vigeat certamine miles,
quis tardamve sudem melius celeremve sagittam
iecerit aut lento perfregerit obvia pilo,
aut quis equum celeremve arto compescere freno
possit et effusas tardo permittere habenas
inque vicem modo directo contendere passu,

seu libeat, curvo brevius conectere gyro,
’ quis parma, seu dextra velit seu laeva, tueri,
sive hac sive illae veniat gravis impetus hastae
amplior, aut signata cita loca tangere funda.
iam simul audacis venient certamina Martis,
adversisque parent acies concurrere signis,
tum tibi non desit faeiem componere pugnae,
seu sit opus quadratum acies consistat in agmen,
rectus ut aequatis decurrat frontibus ord0,
seu libeat duplicem seiunctim cernere Martem,
dexter uti laevum teneat dextrumque sinister
miles sitque duplex gemini victoria casus.

at non per dubias errant mea carmina laudes:
nam bellis experta cano. testis mihi victae
fortis Iapydiae miles, testis quoque fallax
Pannonius, gelidas passim disiectus in Alpes
testis Arupinis et pauper natus in arvis,
quem si quis videat vetus ut non fregerit aetas,
terna minus Pyliae miretur saecula famae,

 

