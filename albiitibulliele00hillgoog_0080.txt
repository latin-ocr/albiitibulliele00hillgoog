52 1119. 10 (lv 3. 4)

5 sed procul abducit venandi Delia cura:
o pereant silvae deficiantque canesl
⁷ quis furor est, quae mens, densos indagine colles

claudentem teneras laedere velle manus?
quidve iuvat furtim latebras intrare ferarum
10 candidaque hamatis crura notare rubis?
sed tamen, ut tecum liceat, Cerinthe vagari,
ipsa ego per montes retia torta feram,
’ ipsa ego velocis quaeram vestigia cervi
et demam celeri ferrea vincla cani
15 tuno mihi, tuno placeant silvae, si, lux mea, tecum
arguar ante ipsas concubuisse plagas:
t'uno veniat licet ad casses, inlaesus abibit,
ne Veneris cupidae gaudia turbet, aper.
nunc sine me sit nulla Venus, sed lege Dianae,
20 caste puer, casta retia tange manu:
et quaecumque meo furtim subrepit amori,
incidat in saevas diripienda feras.
at tu venandi studium concede parenti,
et celer in nostros ipse recurre sinus.

1v4 X

Huc ades et tenerae morbos expelle puellae,
huc ades, intonsa Phoebe superbe coma.
erede mihi, propera: nec te iam, Phoebe, pigebit
formosae medicas applicuisse manus.
5 effice ne macies pallentes occupet artus,
neu notet informis candida membra color,
et quodcumque mali est et quidquid triste timemus,
in pelagus rapidis evehat amnis aquis.
sancte, veni, tecumque feras, quicumque sapores,
10 quicumque et cantus corpora fessa levant:
neu iuvenem torque, metuit qui fata puellae
votaque pro domina vix numeranda facit.
interdum vovet, interdum, quod langueat illa,
dicit in aeternos aspera verba deos.
15 pone metum, Cerinthe: deus non laedit amantes.
tu modo semper pma: salva puello„ tibi est.

 

