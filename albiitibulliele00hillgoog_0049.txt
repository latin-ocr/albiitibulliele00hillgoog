18

cantus et e curru Lunam deducere temptat,
et faceret, si non aare repulsa sonent.

quid queror heu misero carmen nocuisse, quid herbas?
forma nihil magicis utitur auxiliis:

sed corpus tetigisse nocet, sed longa dedisse 25 '

oscula, sed femori conseruisse femur.
nec tu difficilis puero tamen esse memento:
persequitur poenis tristia facta Venus.
munera ne poscas: det munera canus amator,
’ ut foveat molli frigida membra sinu.
carior est auro iuvenis, cui levia fulgent
ora nec amplexus aspera barba terit.
huic tu candentes umero suppone lacertos,
et regum magnac despiciantur opes.
at Venus invenit puero concumbere furtim,
dum timet et teneros conserit usquc sinus,
et dare anhelanti pugnantibus umida linguis
’ oscula et in collo figere dente notas.
non lapis hano gemmaeque iuvant, quae frigore sola
dormiat et nulli sit cupienda viro.
heu sero revocatur amor seroque iuventas,
cum vetus infecit cana senecta caput.
tum studium formae est: comatum mutatur, ut annos
· dissimulet viridi cortice tincta nucis:
tollere tum cura est albos a stirpe capillos
. et faciem dempta pelle referre novam.
at tu, dum primi floret tibi temporis aetas,
utere: non tardo labitur illa pede.
neu Marathum torque: puero quae gloria victo est?
in veteres esto dura, puella, senes.
parce precor tenero: ncn illi sontica causa est,
sed nimius luto corpora tingit amor.
vel miser absenti maestas quam saepe querelas
conicit et lacrimis omnia plena madent!
‘quid me spemisl’ ait. ‘poterat custodia vinci:
ipse dedit cupidis fallere posse deus.
nota Venus furtiva mihi est, ut lenis agatur
spiritus, ut nec dent oscula rapta sonum:
et possum media quamvis obrepere nocte

et strepitu nullo clam reserare fores.
2⁸

 

