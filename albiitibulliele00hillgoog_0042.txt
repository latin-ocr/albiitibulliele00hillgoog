12 ras

sat qui non audit Musas, qui vendit amorem,
Idaeae currus ille sequatur Opis
et tercentenas erroribus expleat urbes
70 et secet ad Phrygios vilia membra modos.
blanditiis vult esse locum Venus ipsa: querelis
supplicibus, miseris fletibus illa favet.’
haec mihi, quae canerem Titio, deus edidit ore:
a. sed Titium coniunx haec meminisse vetat.
75 pareat ille suae: vos me celebrate magistrum,
quos male habet multa callidus arte puer.
gloria cuique sua est: me, qui spementur‚ amantes
consultant: cunctis ianua nostra patet.
tempus erit, cum me Veneris praecepta ferentem
80 deducat iuvenum sedula turba senem.
heu heu qnam Marathus lento me torquet amorel
deficiunt artes, deficiuntque doli.
parce, puer, quaeso, ne turpis fabula fiam,
cum mea ridebunt vana magisteria.

V.

Asper eram et bene discidium me ferre loquebar:
at mihi nunc longe gloria fortis abest.
namque agor, ut per plana citus sola verbere turben,
quem celer adsueta versat ab arte puer.
5 ure ferum et torque, libeat ne dicere quicquam
magnificum post haec: horrida verba doma.
parce tamen, per te furtivi foedera lecti,
per Venerem quaeso compositumque capnt.
ille ego, cum tristi morbo defessa iacereS,
10 te dicor votis eripuisse meis:
ipseque te circum lustravi sulfure puro,
carmine cum magico praecinuisset anus:
ipse procuravi ne possent saeva nocere
somnia, ter sancta deveneranda mola:
15 ipse ego velatus filo tunicisque solutis
vota novem Triviae nocte silente dedi.
omnia persolvi: fruitur nunc alter umore,
et precibus felix utitur ille meis.

 

