10 rar

85 haec tibi fabellas referat positaque lucerna
deducat plena stamina longa colu:
“ at circa gravibus pensis adfixa puella
paulatim somno fessa remittat opus.
tunc veniam subito, nco quisquam nuntiet ante,
90 sed videar caelo missus adesse tibi.
tunc mihi, qualis cris, longos turbata capillos,
obvia nudato, Delia, curre pede.
hoc precor, huno illum nobis Aurora nitentem
Luciferum roseis candida portet equis.

IV. Di(

‘Sic umbrosa tibi contingant tecta, Priape,
ne capiti soles, ne noceantque nives:
quac tua formosos cepit sollertia? certe
non tibi barba nitet, non tibi culta coma est,
5 nudus et hibernae producis frigora brumae,
nudus et aestivi tempora sicca canis!
' sic ego: tum Bacchi respondit rustica proles
armatus curva sic mihi falce deus.
‘o fuge te tenerae puerorum credere turbae:
10 nam causam iusti semper amoris habent.
hic placet, angustis quod equum compescit habenis:
hic placidam niveo pectore pellit aquam:
hic, quia fortis adest audacia, cepit: at illi
virgineus teneras stat pudor ante genas.
15 sed ne te capiant, primo si forte negabit,
taedia: paulatim sub iuga colla dabit.
longa dies homini docuit parere leones,
longa dics molli saxa peredit aqua:
annus in apricis maturat collibus uvas,
20 annus agit certa lucida signa vice.
nee iurare time: Veneris periuria vent'
irrita per terras et freta summa ferunt.
gratia magna Iovi: vetuit pater ipse valere,
iurasset cupide quidquid ineptus amor:

25 perque suas impunc sinit Dictynna sagittas
adfirmes, crines perque Minerva suos.

 

