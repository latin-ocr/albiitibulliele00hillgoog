·1a

ipsae mella dabant quercus, ultroque ferebant
obvia securis ubera lactis oves.

non acies, non ira fuit, non bella, nec ensem
immiti saevus duxerat arte faber.

nunc Iove sub domino caedes et vulnera semper,
nunc marc, nunc leti mille repente viae.

parce, pater. timidum non me periuria terrent,
non dicta in sanctos impia verba deos.

quodsi fatales iam nunc explevimus annos,
fac lapis inscriptis stet super ossa notis:

‘hic iacet immiti consumptusmorte Tibullus,
Messallam terra dum sequiturque mari!

sed me, quod facilis tenero sum semper Amori,

θ ipsa Venus campos ducet in Elysios.
hic choreae cantusque vigent, passimque vagantes
dulce sonant tenui gutture carmen aves:

fert casiam non culta seges, totosque per agros
floret odoratis terra benigna rosis:

ac iuvenum series teneris immixta puellis
ludit, et adsidue proelia misem Amor.

illiceat, cuicumque rapax mors venit amanti,
et gerit insigni myrtea serta coma.

at scelerata iacet sedes in nocte profunda
abdita, quam circum flumina nigra sonant:

Tisiphoneque impexa feros pro crinibus angues
saevit, et huc illuc impia turba fugit:

tunc niger in porta serpentum Cerberus ore
stridet et aeratas excubat ante fores.

illic Iunonem temptare Ixionis¹ ausi
versantur celeri noxia membra rota:

porrectusque novem Tityos per iugera terrae
adsiduas atro viscere pascit aves.

Tantalus estillic, ct circum stagna: sed acrem
iam iam poturi deserit unda sitim:

et Danai proles, Veneris quod numina laesit,
iu cava Lethaeas dolia portat aquas.

illic sit, quicumque meos violavit amores,
optavit lentas et mihi militias. ,,

at tu casta precor maneas, sanctique pudoris
adsideat custos sedula semper anus.

9

45

 

