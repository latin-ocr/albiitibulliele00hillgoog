8 1 8
substinens, mors atra, precor: non hic mihi mater
quae legat in maestos essa perusta rinus,
non soror, Assyrios cineri quae dedat odores
et fleat effusis ante sepulcra comis,
Delia non usquam, quae me cum mitteret urbe,
10 dicitur ante omnes consuluisse deos.
illa sacras pueri sortes ter sustulit: illi
rettulit e triviis omina certa puer.
cuncta dabant reditus: tamen est deterrita numquam,
quin fleret nostras respueretque vias.
15 ipse ego solator, cum iam mandata dedissem,
quaerebam tardas anxius usque moras.
aut ego sum causatus aves aut omina dira,
Saturni<ve> sacram me tenuisse diem.
ο quotiens ingressus iter mihi tristia dixi
20 offensum in porta signa dedisse pedem!
audeat invito ne quis discedere Amore, ·
aut sciat egressum se prohibente dec.
quid tua nunc Isis mihi, Delia, quid mihi prosunt
illa tua totiens aera repulsa manu,
25 quidve, pie dum sacra colis, pureque lavari
te -— memini - et puro secubuisse toro?
nunc, dea, nunc succurre mihi: nam posse mederi
picta docet templis multa tabella tuis:
ut mea votivas persolvens Delia voces
30 ante sacras lino tecta fores sedeat
bisque die resoluta comas tibi dicere laudes
insignis turba debeat in Pharia.
at mihi contingat patrios celebrare penates
„„ reddereque antiquo menstrua tura lari.
35 quam bene Saturno vivebant rege, priusquam
tellus in longas est patefacta 'viasi

nondum caeruleas pinus contempserat undas,
effusum ventis praebueratque sinum,
, nec vagus ignotis repetens compendia terris
40 presserat externa navita merce ratem.
illo non validus subiit iuga tempore taurus,

non domito frenos ore momordit equus,
non domus ulla fores habuit, nen fixus in agris,
qui regeret certis finibus arva, lapis.

 

